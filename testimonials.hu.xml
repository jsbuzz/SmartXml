<testimonials>

	<testimonial>
		<title>Kedves Útitársak!</title>
		<short>Most érkezem oda, hogy köszönetet mondjak Nektek még egyszer ezért a két, együtt töltött napért!</short>
		<body>
		<![CDATA[
		<p>Most érkezem oda, hogy köszönetet mondjak Nektek még egyszer ezért a két, együtt töltött napért!
		Hihetetlen nagy erők voltak, vannak jelen és mozdulnak bennem azóta is. Aztán éjjel jött az örvény, beszippantott a vírus, amin az itthoniak túlestek a távollétem alatt. Egy álommal érkezett, aminek Ti is részesei vagytok, ezért gondoltam, elküldöm a körünkbe:</p>

		<p><b>A Zöld Lovag utáni álom (2011. november 29.)</b><br/>
		Hajnaltájt, 4 órakor szinte összetört, fájó tagokkal ébredek, valami mély örvényből bukkanok fel. Olyan, mintha folytatódnának bennem a Zöld Lovag körei, ülünk körben, de igazából csak az energiákat érzem. Egy-két dolog valahogy összeáll, ahogy felébredek. Ilyenek:</p>

		<p>Fájdalom nélkül nincs változás és kockázat nélkül sem…
		A változás kígyója életre sebez…
		Életet halállal gyógyítani...</p>

		<p>Az álom utolsó képe, hogy mindannyian készítünk egy táskát. Ez valami olyasmi, mint a változás kelyhe, a hely, ahol a változás megtörténhet. Ez a táska az életünk dolgaiból készül, mindabból, amivel dolgozni szeretnénk. Érzem, hogy kezd olyan nagy lenni ez a táska, hogy ahogy készítem és belenézek, belebucskázom, s érzem a megsemmisülés lehetőségét, kezdetét, simul, és fájdalmasan hajlik a testem ebben az örvényben, s felébredek.</p>

		<p>Az ágyban próbálom összerakni, mi történt, nagyon felkavaró. Innom kell és írnom kell. Felkelek, leírom a fenti pár mondatot, majd visszafekszem, aludni próbálok, nem megy, hánykolódom. Érzem egy gyermek fájdalmát, sír, nyüszít bennem és ragaszkodik ehhez a fájdalomhoz. Egyszer csak megértem őt, s érzem, hogy ezzel a fájdalommal együtt szeretem és így tartozik hozzám, de a felnőtt részemnek meg kell hagynia neki a fájdalmát, ez az ő fájdalma. Ahogyan túlélte, ahogy továbbélt a fájdalom dacára, ott kezdődik a felnőtt rész, az átalakulás utáni...</p>
		]]>
		</body>
	</testimonial>

	<testimonial>
		<title>Kedveseim!</title>
		<short>Először is mindent köszönök Nektek, legfőképp az oldó ringatást, ami azóta is érezteti a hatását.</short>
		<body>
		<![CDATA[
		<p>Először is mindent köszönök Nektek, legfőképp az oldó ringatást, ami azóta is érezteti a hatását. Már hazafelé a vonaton elfogott valami nagyon nagy béke, belesimuló nyugalom, megkönnyebbülés, könnyűség. Mintha kiszabadultam volna egy súlyos teher alól. Most igyekszem ezt az állapotot meg is őrizni, mint egy adventi meleg lángot. Valamit letettem (a félelmet a Semmitől), s azt hiszem, visszakaptam a Lélek-cicámat, az élethez való eredendő, "odabújós" viszonyulásomat, "cicaságomat", amit - ezek szerint - nem lehetett sem öt éves koromban, sem később, semmikor sem kipusztítani belőlem. </p>

		<p>Álmodtam én is a hétvége után, méghozzá a Zöld Lovaggal. Naplót írt egy kedves szoba  meleg szőnyegpadlóján feküdve, és arról írt, hogy milyen volt, amikor először meglátott engem. S láttam álmomban azt is, amilyennek Ő lát/ott engem - sose láttam még ilyen szépnek magamat! :-) Szóval, nagyon szép, nagyon biztató álom volt... :-)</p>
		]]>
		</body>
	</testimonial>

	<testimonial>
		<title>Kedves Királylányok és Szép Miklósok!</title>
		<short>Nekem a meseterápiás hétvége óta, egy azelőtt talán soha nem tapasztalt nyugalom tölti ki a napjaimat.</short>
		<body>
		<![CDATA[
			<p>Nekem a meseterápiás hétvége óta, egy azelőtt talán soha nem
			tapasztalt, nyugalom tölti ki a napjaimat.</p>

			<p>Olyan helyzetek, amik azelőtt, heves gyomorideget okoztak, most
			kezdenek megjelenni olyannak, amilyenek valójában, és az egyedüli
			dolog, ami változott, hogy nyugodtabban/higgadtabban tudom szemlélni
			őket.</p>

			<p>Ennek a nyugalomnak az egyik legfontosabb okát most abban látom, a
			mesei történésekre reflektálva, hogy van egy út az életemben a belső
			békéhez. És ami talán a legfontosabb, hogy bennem vannak az eszközök a
			megtalálásához: az erő, ami kell az úton és a táltos bölcsessége/megérzései. Csak annyit kell tennem, hogy ezekre figyeljek, és ez
			megnyugtat.</p>

			<p>Ami érdekes, hogy egyre jobban szeretem az emberekkel való
			találkozásokat, amik eddig talán mindig stresszel töltöttek el; merek
			rájuk figyelni, és ez nagyon-nagyon jó érzés.</p>

			<p>Egyelőre ízlelgetem ezt az állapotot...</p>
		]]>
		</body>
	</testimonial>

	<testimonial>
		<title>Sziasztok!</title>
		<short>Megosztanám én is a jót, amit mostanában élek. </short>
		<body>
		<![CDATA[
			<p>Megosztanám én is a jót, amit mostanában élek. Hálát adok, hogy végre tudom, mit akarok kezdeni az életemmel, és a miértjét is megfogalmaztam. Ez sok erőt ad, mert eddig csak azt tudtam, hogy mit nem akarok, és nagyon bosszantott, mikor feltevődtek a kérdések, főleg a miértek. Nem igazán igyekeztem válaszolni, egyszer csak, hipp-hopp megérett, és kibuggyant belőlem a válasz. A meseterápia fáradalmainak kipihenése óta a lelkemet a telítettség érzése tölti el. Biztonságban érzem magam, ha néha megrendülök, erőt tudok meríteni a varázslatból, amit megéltem. Aminek nagyon örvendek az, hogy pihenten ébredek, és van erőm megvalósítani az elhanyagolt dolgokat. A belsőm eddig kocsonyaként reagált a külvilág impulzusaira, lassan - úgy érzem - átalakulok valami finom, puha habszivaccsá.</p>
		]]>
		</body>
	</testimonial>


	<testimonial>
		<title>Kedves Társak!</title>
		<short>Lassan én is érkezem valahova ahol nyugi van, de meg van egy pár próbám, amit végig kell csináljak.</short>
		<body>
		<![CDATA[
			<p>Lassan én is érkezem valahova ahol nyugi van, de meg van egy pár próbám, amit végig kell csináljak. Eddig azt hittem, hogy ott vagyok, de sikerült előhozni belőlem, ami mélyen volt, és azt hittem, hogy az enyém, mert úgy megszoktam. Szóval dolgozom magamon, és szembe nézek a félelmeimmel mostanában rendesen. És jönnek is a kihívások.</p>
			
			<p>Szakmailag is történt velem egy-két érdekesség, mikor meg fogom valakinek a lábát úgy jönnek a mondatok ki belőlem mintha nem is én lennék, látom a megoldást a betegségekre, és a mondanivalóm végére rendesen fizikailag szédülők, olyan messze elmegyek. Érdekes visszajelzéseket is kapok.<p>

			<p>Annak Örvendek, hogy be tudom építeni mindezt az életembe.</p>
		]]>
		</body>
	</testimonial>


	<testimonial>
		<title>Sziasztok!</title>
		<short>Egy kicsit nehezen, végül nekem is sikerült belépni a csoportba.</short>
		<body>
		<![CDATA[
			<p>Egy kicsit nehezen, végül nekem is sikerült belépni a csoportba.
			Bele is kezdek, elmesélem velem mik történtek.<br/>
			Vasárnap éjjel, a tábor után volt egy érdekes álmom. A piacon voltam, amikor hirtelen besötétedett és olyan gyorsan kezdett
			forogni a föld, hogy éreztem, hogy belesüppedek a falba, aminek
			nekitámaszkodtam. Mintha egy versenyautóban ültem volna, ami hirtelen
			felgyorsul. Pánik támadt. Arra gondoltam, amit Ildikó mondott, hogy
			belül találjam meg a nyugalmat és akkor behunytam a szemem és a
			szeretetre gondoltam, éreztem, ahogy elkezdek emelkedni és megszűnt a
			körülöttem levő világ. Amikor kinyitottam a szemem, már vége volt, és
			láttam, ahogy a házak oldalfalai leomlottak a gyors mozgástól, a
			házakat lehetett látni belülről. Az egyik házban egy olyan freskó
			volt, ami körül a falak mind leomlottak, és amikor jobban megnéztem,
			láttam, hogy freskók vannak egymásra festve, talán húsz-harminc is.
			Tudtam, hogy az emberek valami miatt mindig ugyanoda festettek le
			valami fontosat, de mindig egy kicsit másképp. Amik legfelül voltak
			úgy mállottak le, mint a vizes papír. Oldalról lehetett látni a
			legelsőt, amit talán az első ember festett, ez kőre volt festve és
			annyira régi volt, hogy nem láttam, mit ábrázol.<br/>
			Miután hazajöttem és kedden elmentem dolgozni, beléptem a klinikára és
			azt kérdeztem magamtól, mit keresek én itt? Óriási vihar dúlt bennem
			két napig, óriási kilengésekkel a végletekig, a felmondásom beadása és
			ennek a túlsó véglete között. Nem találtam a helyem és minden, ami
			addig elfogadható volt kezdett egyre fájóbb lenni. Aztán csütörtökön
			leültem és beszélgettem a főnökeimmel, és képzeljétek el KOCKÁZTATTAM,
			elmondtam mit érzek, mit szeretnék, sőt még visszajelzést is kértem
			magamról és el is fogadtam. Másnaptól megváltozott minden bennem és a
			környezetemben is. Aztán lassan elkezdtem LÁTNI az embereket, szeretni
			olyannak amilyenek, új ötleteim lettek, a többit nem is tudom, még
			most történik. Most tudok kockáztatni. És érdekes új lehetőségeket
			látok a jövőmben.</p>
			<p>Megváltozott a rendhez való viszonyom, ami eddig rendetlen volt, az
			most rendes lett, kívül belül.</p>
		]]>
		</body>
	</testimonial>


	<testimonial>
		<title>Sziasztok!</title>
		<short>Lassan leülepszik bennem minden, és végre le is tudom írni mind azt, ami bent zajlik a közös hétvége óta.</short>
		<body>
		<![CDATA[
			<p>Lassan leülepszik bennem minden, és végre le is tudom írni mind azt, ami bent zajlik a közös hétvége óta.</p>

			<p>Mint ha egy tenger lennék, a hullámokkal küzdök lassan negyedik hete. Tisztogatok, gondolkodom, és cselekszem. Mindig nem sikerül, de törekszem.
			Azt nagyon érzem, ha valaki váratlanul közel jön hozzám, ha játszmázik velem, és megpróbál az aurámba férkőzni,
			Valamitől megfordult a munkámhoz való viszonyulásom. Eddig úgy gondoltam, hogy az alkalmazotti beosztás a legjobb és legbiztonságosabb. Éltem célok nélkül, hiszen azt hittem, hogy valóra vált az álmom, hogy azt teszem amit szeretek. Koránt sem így van, hiszen hirtelen úgy érzem, hogy ennél sokkal többre vagyok képes.</p>

			<p>Hirtelen elegem lett abból, hogy folyamatosan meg kell felelni, és most nem írom le, hogy kinek és miért, mert nagyon hosszú lenne. Egyszerűen csak azt érzem, hogy én Én akarok lenni, se több se kevesebb, csak 
			Én. Se jobb sem pedig rosszabb. Így vagyok jól. És nem érdekel sem az, ha többre tartanak, sem az, ha kevesebbnek, mint ami és amennyi vagyok. Én magamat így szeretem a legjobban.
			Sikerült kitűznöm életem legnehezebb célját, és minden nap azon dolgozom, hogy az idő minél közelebb jöjjön a beteljesüléshez. Amikor a magam ura lehetek, és megvalósulhatok és boldog leszek.</p>

			<p>Még rengeteg tisztítani valóm  van ahhoz, hogy a tenger elcsendesedjen, de a meseterápia nagy segítség volt ahhoz, hogy közelebb kerüljek magamhoz, és hogy saját magam próbáljam megoldani a gondokat. Mert eddig csak kintről vártam.</p>

			<p>Köszönöm Ildikó, Éva és Ervin! Nélkületek nehezebb lenne, sokkal.</p>

			<p>A hétvége, amit együtt töltöttünk, mesés volt. Megszűnt az időérzékem, és minden este, amikor eljöttünk nehezemre esett visszamenni a valóságba. Mintha egy más világban lettünk volna. Ahol nincs rossz, biztonságban éreztem magam, és nyugalomban. 
			</p>
		]]>
		</body>
	</testimonial>

	<testimonial>
		<title>Sziasztok Meseutazók!</title>
		<short>Hát igen, itt vagyok és elétek tárom gazdagságom szegénységem egyaránt.</short>
		<body>
		<![CDATA[
			<p>Hát igen, itt vagyok és elétek tárom gazdagságom szegénységem egyaránt. Nem könnyű mindent, ami a lelkem rezdülése kiírni magamból, de azzal biztattam magam, hogy valószínűleg ti is hasonlókat éltek meg, így bárkinek hasznos lehet... és persze nekem is mert amit leírok, valahogy mélyebben megfogalmazódik, meggyökeresedik bennem is.</p>
 
			<p>A "mesés" hétvégénk óta (szó szerint és átvitt értelemben egyaránt MESÉS) sok minden történt...  Néha jegyzeteltem, és vártam, hogy szép kerek egésszé formálódjon a történet, amikor már szavakba tudom önteni úgy, hogy érthető is legyen. Aztán olvasgattam a beszámolóitokat és rájöttem, hogy könnyen érthető lesz, hiszen mindannyiunkban hasonló dolgok történnek.
			Az első impulzus a meseterápia után egy határtalan nyugalom-érzés, elégedettség és eddig nem  tapasztalt türelem volt. Gyakorlatilag: azoktól a dolgoktól amitől korábban bújtam ki a bőrömből, most valahogy semmi bajom nem volt. Minden váratlan, kellemetlen helyzetet vagy bosszantó dolgot lerendeztem azzal hogy ÉN VILÁGSZÉP VAGYOK, és eltöltött valami leírhatatlanul jó,  meleg érzés..... Valami felsőbbrendűség - ettől picit meg is ijedtem, mert éppen azon dolgozom magamban, hogy ne ítélkezzem senki felett...de aztán addig ízlelgettem az érzést, amíg tudatosult, hogy nem nézek le ezzel senkit, csak valahogy kívülről, felülről SZEMLÉLEM, nem vagyok játékos a problémás helyzetben (felszínes vagy kreált problémás helyzetek), nem olvadok bele ezekbe, hanem inkább szemlélem valahogy magasról, ahonnan tisztábban rálátok mindenre.</p>

			<p>A másik dolog amit tapasztaltam, hogy azok a kollégák, akik  korábban hideg közönyt vagy akar elutasítást tanúsítottak felém, most keresik a társaságomat, meglepő baráti gesztusokról adva tanúságot. A változás biztosan bennem történt és  ezen kollégák viselkedése az én viselkedésem tükre talán, de ez a változás annyira drasztikus, hogy szinte minden nap megmosolyogtat és ugyanakkor ámulatba ejt. Sőt, úgy érzem, nem csak az én viszonyom változott egy-egy kollégával, hanem maga a közösség is... </p>

			<p>Meg egy fontos dolog, ami változott: a munkaerőm! Sokkal kevesebb energiával és kevesebb idő alatt képes vagyok megoldani olyan ügyeket, amiktől régebben borsozott a hátam. </p>

			<p>Meg egy, számomra nagyon fontos eset, hogy a hétvégét követő valamelyik nap délutánján, egy adott helyzet újra előhozta belőlem a gyermeki ropogós nevetést, úgy kacagtam, mint valamikor gyermekkoromban nagyon-nagyon régen, felszabadultan, mégis könnyedén... leírhatatlan, de biztosan értitek...</p>
		]]>
		</body>
	</testimonial>
</testimonials>
